449

certiora afferri. Omnino nihil in ea annotatione legitur quod
habeat exploratam fidem et nihil quod bonorum testium aucto-
ritate stabiliatur.

In conficiendo Pythagoreorum Catalogo in §25st difficillimum
dictu est quam tandem incertus auctor rationem secutus fuerit.
Adeo omnia sunt confusa et disiecta et perturbata et in civita-
tium ordine et in philosophorum delectu. Omissi sunt multi
ac nobiles, contra obscurorum hominum, quorum ne nomen
quidem fando quisquam audivit, frequens mentio. Orditur a
Crotoniatis et Metapontinis: recte hoc quidem, sed continuo
addit Agrigentinum unum Empedoclem et unum Eleatem Par-
menidem, quorum neutrum Pythagoreum constat fuisse, et sic
ad Tarentinos et Sybaritas transiit, quibus addidit Carthagi-
nienses. Deinde nullo ordine decurrunt Paros, Locri (in Italia),
Posidonia, Lucani, Argos (nam pro Αἰγεῖοι perspicuum est
ἈΡγεῖοι esse legendum). Eadem confusio in reliquis. Post
Lacones ὁ Ὑπερβόρεος Abaris. 'Nominato Rhegio sequuntur Se-
linus et Syracusae, tum Samos, Caulonia, Phlius, Sicyon,
Cyrene, Cyzicus, tum izn Sicilia Catane. Commemorat Corin-
thum et Athenas, sed medium ponit Nausithoon Etruscum. In
nominibus philosophorum ordinandis eadem cernitur perturbatio
et socordia. Modo incipit a novissimis, modo diversas aetates
miscet. πάντα τοὶ χρήματά {tow ὁμοῦ, quae numquam ὁ νοῦς
ἐπελθὼν διακοσμήσει.

Possunt nomina quaedam ex Codice Fl. emendatius scribi,

ut in sqq. ostendam.

DIOGENIS LAERTII

VITA PYTHAGORAE.

Deposito nunc paulisper Iamblicho de manibus consideremus
vitam Pytbaqorae a Diogene Laertio scriptam. Plurimarum et

perutilium rerum notitiam Diogeni debemus, quas aut ipse aut
11 29

