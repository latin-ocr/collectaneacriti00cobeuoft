472

oratio Graecum colorem locutionesque Graecis -usitatae pellu-
cent, veluti: ἐκ ταύτης δὲ (τῆς ἡδονῆς) τῆς πατρίδος προδοσίας,
mc} τῶν πολιτειῶν ἀνατροπὰς xx} ἀπορρήτους πρὸς τοὺς πολεμίους
κοινολογίας γίγνεσθαι, similiterque in caeteris.

Sed subnascitur difficultas quaedam non levis ex iis quae
Cicero continuo addidit (de Seneca. 12. 41.) Haec eum C. Pontio
Samnite, patre eius a quo Caudino proelio Sp. Postumius, Τ. Ve-
turius eonsules superati sunt, locutum Archytam Nearchus Taren-
tinus hospes noster, qui in amicitia populi Romam· permanserat, sc
a maioribus· natu accepisse dicebat, quum quidem ei sermoni inter-
fuisset Plato Atheniensis, quem Tarentum venisse L. Camillo,
Appio Claudio consulibus reperio. Prima specie haec funditus
sententiam nostram evertere videntur, sed re diligentius consi-
derata apparebit Ciceronem in errore versari.

Ponamus primum temporum notas certas et extra omnem
controversiam positas.

Plato natus anno 429 a. Chr. mortuus est anno 347.

Venit ad Dionysium maiorem annos‘4O natus anno 389.

Venit ad Dionysium minorem annos 62 natus anno 367.

Rediit Tarentum et in Siciliam γέρων ὤν annos natus 68. et
ab Archyta et Pythagoreis Tarentinis servatus est ex capitis
periculo anno 361.

Dionysius ὅ νεώτερος patri successit anno 367.

Floruit in magnis opibus beatissimus tyrannorum per annos
XI (367-356).

Expulsus Syracusis anno 356. et multos belli casus expertus
tandem Timoleonti se> dedidit et Corinthum ablegatus est anno
343.

Clades ad Furcas Caudinas a Romanis accepta est Sp. Pos-
tumio, T. Veturio coss. anno 321, quum Pontius Samnis
exacta aet-ate senex filio Victori praecepit quo pacto bellum cum
Romanis componi oporteret apud Livium IX. 3.

Denique L. Camillus et Appius Claudius Consules fuerunt
anno 349.

Habent haec omnia exploratam fidem neque in dubium vocari
possunt.

Ex his igitur satis apparet Ciceronem οἰσύςοιτοι narrare et
versari in errore manifesto.

