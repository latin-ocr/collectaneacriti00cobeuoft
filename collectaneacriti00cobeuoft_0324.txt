306

superat bonitate Cizensis, qui ipse adeo multo deterior est Floren-
tino, unde cum reliquis omnibus est propaqatue

Nulla iyz’tur supererit in illo scriptore lectionis varietas, post-
quam de lectionibus Laurentium· libri constabit.”

Itaque quum cepissem consilium observationes quasdam Cri-
tieas ad hune Iamblichi librum conscribendi, necessarium esse
visum est Laurentiani Codicis scripturas ordine omnes in lucem
proferre, unde omnis huius libri emendatio proficisci deberet
abiectis quisquiliis quibus tres Editores textum Iamblichi one-
rassent. Iudicavi igitur omnem scripturae discrepantiam ubi in
Florentino Codice aliter (et fere semper melius) scriptum est
quam in Kusteriana Editione, in qua re ita versatus sum ut
minuta lectionis menda et tralaticia raro attingerem, minutis-
sima et pervulgata praeterirem et silentio damnarem 1). Obser-
vationes palaeographicas ubi res ferebat et quantum per typos
licebat addidi, sed sunt quaedam de genere hoc, quae verbis
describi non possunt. Editur e. g. Ἡρακλέος pro ἡρακλέους,
γ”Αμιιρος et ’Ἄδικος pro Εὔμοιρσς et Εὔδικος, quae scribuntur
forma tam simili ut nisi diligenter hoe agas fugiat te discri-
men, quemadmodum omnes apographorum descriptores fugit.
In hisce igitur mihi credi velim donec quis alius aut arte pho-
tographica aut alia qua ratione Codicis scripturas fidelibus oeu-
lis subiicere potuerit.

Expromam igitur ordine lectiones omnes novas et memorabi-
les, quas in Codice Florentino repperi, addam eas quoque,
quibus Criticorum coniecturae Codicis Archetypi auctoritate con-
firmantur et omnino eas omneS‚ de qua aliqua dubitatio aut
controversia Criticis subnasci possit, in qua re malui paucula
fortasse non omnino necessaria adiicere quam omittere quippiam
quod Editori novo esset usui. Enotavi autem ex Codice plu-
rima quia tanta erat illo tempore Florentiae librorum Graeco-
rum penuria, ut Arceriana editione pessima et vitiosissima con·
tentus esse deberem.

 

1) Quid prodest scire in ς’ 9. εὖμορφώτατος esse in F. scriptum et ς’ 58. κενοῦ
pro καινοῦ et ᾖ 65. περικαλεςάτην et ς’ 67. λεῦσεσ-κε. In antiquissimis libris saepe
legitur οὐδέν μοι μέλλει et τί σοι μέλλει, et contra μέλω λέγειν et μέλω ποιήσειν.
Stultum est haec ubique sedulo annotare.

