VI

quosdam theologos facere videmus, namque unius cuiusque loci
natura et indoles per se spectari et explorari debet ut olim
amissa veritas reperiatur, sed facem praefert in tenebris Palaeo-
graphia, ad cuius lucem vitiorum originem et progressus tam·
quam oculis cernimus et manibus tenemus ; quo subsidio qui
caret si tamen est acutus et perspicax poterit complura inge·
niose excogitare, sed deerit in plerisque ἡ ἐνάργεια et ἡ πει-
banayan, quam observationes palaeographicae afferunt. Non
omnibus, in quibus est egregia ad artem criticam exercendam
indoles, contingit ut Codices veteres, praeclara antiquitatis mo-
numenta, diu et multum versare et explorare possint. Nempe
cursu rerum et temporum ita evenit ut ubi essent optimi et
vetustissimi libri Mss. ibi Critici aut nulli essent aut nullius
pretii, et contra floreat Critica ars apud eos ubi Codices aut
nulli sint aut nullius momenti. Quum ante hos annos ferme
quadraginta omnes Codices Graecos in Bibliotheca Medicea,
Vaticana, Marciana sedulo excuterem, quis erat Florentiae, quis
Romae, quis Vens-tiis qui Graece sciret? Nemo hercle praeter eos,
qui peregre studiorum causa in Italiam venerant. Sed libera
nunc Italia est et coepit τῆς τῶν προγόνων ἀρετῆς ἀνερασθῆναι.

Νο11 infitior si cui ipsas membranas veteres tractare non
contigit, illud damnum quadamtenus sarciri posse recte et sa-
pienter utendo illis copiis, quas Critici sedulo undique conges-
serunt, sed plurimas ea res et maximas habet cautiones et diffi-
cultates, imprimis eo quod Critici male seduli ex omnibus libris
optimis pessimis sentinam lectionum nihili in unum comporta-
runt, quae legentium animum odio enecare possunt, sed inge-
nium alere et acuere non possunt. Nuperrime mihi misit
Augustus Nauck, vir acutus et perspicax si quis alius, priorem
partem Homeri Iliados eum potiore lectionis varietate a se editam.
Continet ea potior lectionis varietas scripturas Codicum quorum-
dam Vindobonensium‚ meras quisquilias et nullum omnino usum
habentes, ut in uno loco ostendam Iliad. Z. 335.

