473

Certum est enim Platonem non biennio ante mortem , sed
XIV ante annis iterum 'Parentum venisse (anno 361.) et cum
Archyta aliisque Pythagoreis una fuisse circa ea tempora quum
Dionysius securus potentissimae tyrannidis opibus frueretur et
Polyarcho secundum Persarum regem unus omnium hominum
beatissimus esse videretur.

Nempe si Plato anno 349 in Italia fuit non repperit tyran-
num otiose regno fruentem, sed ancipiti bello pressum nulla
certa sede huc illuc vagantem.

Minime igitur est mirandum Ciceronem eleganter magis quam
diligenter doctum in errorem se implicuisse in re tam vetusta.
Inducit autem Catonem adolescentem XXV annorum haec Ta-
renti ex hospite Nearcho audientem anno 209„ id est annis
140. post Platonis mortem et ea quae senes ex senibus audita
narrant perfacile temporum confusionem admittunt. Una tantum
est custodia fidelis memoriae rerum qestarum et temporum, mo-
numenta literarum, quae nisi Aristoxenus condidisset audita ex
patre harum rerum aequali conscribendo neque haec Cicero
scire potuisset neque ad nos eius rei ulla memoria propagata
fuisset.

Mirificus error irrepsit in locum Aristoxeni apud Diog. Laert.
III. 8. καὶ αὐτὸν (τὸν Πλάτωνα) φησὶν Ἀριςόξενος τρὶς §epana-
σθαι· ἅπαξ μὲν εἷς Τανάγροιν, δεύτερον δ’ εἷς Κόρινθον, τρίτον δ’
ἐπὶ Δηλίῳ. Quum est pugnatum ad Tanagram <anno 426.
Thucyd. ΙΙΙ. 91.). Plato tertium aetatis annum agebat, clades
apud Delium accepta (anno 424. Thucyd. IV. 89.) cadit in
quintum Platonis annum. Si quid est in hoc testimonio veri
Socratis expeditiones commemoravit Aristoxenus, non Platonis.

Idem et maior etiam in eadem re error commissus est ab
Aeliano in V. H. VII. 14.

Nihil hi homines in talibus sciebant. Xenophontem quoque
aiunt ad Delium pugnavisse. Sed Xenophon quoque eodem
anno quo Plato natus (429), ut in Nov. Leott. demonstravimus,
erat tum puer quinque annorum.

Vivo Aristoxeno in Graecia exarsit bellum atrocissimum, de
quo altum apud historicos silentium, sed Aristoxenus eius pars

